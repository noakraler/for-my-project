תקציר
מסה זו מגיבה למסה של פרץ וגיגי )2024(, "יוסף בן ישראל והיווצרות 'המוזיקה
המזרחית' ברדיו הישראלי", הדן בהדרת "המוזיקה המזרחית" משידורי הרדיו בשנות
ה־50 וה־.60 המסה הנוכחית מציגה ניתוח ביקורתי של טענותיהם, תוך בחינת הרקע
ההיסטורי, תפקידו של קול ישראל ופעילותו של יוסף בן ישראל, עורך רדיו ומוזיקאי
שפעל לקידום מוזיקה מזרחית. בניגוד לטענת פרץ וגיגי, המסה הנוכחית מציגה עובדות
המעידות על כך שקול ישראל שיקף את טעמי הקהל המגוונים וקידם יוצרים מזרחיים.
סקר האזנה משנת ,1956 ששיקף את הגיוון בקרב מאזיני הרדיו, הראה ש"מוזיקה
מזרחית" לא הייתה פופולרית במיוחד בקרב המאזינים, כולל עולים ממדינות ערב.
בו בזמן, אירועים מרכזיים באותה תקופה, כמו "פסטיבל הזמר והפזמון הישראלי",
מדגימים את הבולטות של אומנים מזרחים. המסה גם בוחנת היבטים מתודולוגיים
במסה של פרץ וגיגי, ומסבירה מדוע העובדות שהם מציגים אינן תקפות בהקשר של
התקופה. מנהלי קול ישראל לא נקטו מדיניות של הדרה מכוונת, אלא פעלו לקידום
מוזיקה מגוונת בהתאם לטעמי הקהל.
***
דויד פרץ ומוטי גיגי פרסמו לאחרונה במסגרות מדיה מסה שכותרתה "יוסף בן ישראל
והיווצרות 'המוזיקה המזרחית' ברדיו הישראלי" )2024(. עיקר עניינה הוא הסגנון
מוזיקלי שהם מכנים "מזרחי", שהודר לכאורה משידורי הרדיו בשנות ה־50 וה־,60
כחלק מהדרה גורפת של עולים מארצות האסלאם בחברה הישראלית. זאת, בהכוונתם
ובעידודם של גורמי השלטון והממסד. יוסף בן ישראל מוצג בה כבורג במערכת
משומנת היטב, שכל מעייניה נתונים להכנעת ולרמיסת תרבויותיהם של העולים בני
עדות המזרח.
* שלומי רוזנפלד, חוקר עצמאי, כותב ועורך ספרים וביוגרפיות, חוקר ומתעד היסטוריה
של אנשים ומקומות. חבר באגודת הסופרים העבריים בישראל. אתר: "חיים שהולכים
לעיבוד" )il.co.shlomirosenfeld)
גיליון ,27 2025־ה תונשב וידרב ילקיזומה לוקספהו תיחרזמ הקי ומומיזומומ
המסה הנוכחית היא תגובה לזו של פרץ וגיגי. אתחיל בהתייחסות לרקע ההיסטורי
של התקופה שבה עוסקת המסה, שהוא הכרחי להבנת תהליכים שהתרחשו בחברה
הישראלית בשנות ה־50 וה־,60 ואסביר על תחנת קול ישראל והדי־אן־איי של פעילותה
בשנים המדוברות. לאחר מכן אתייחס ליוסף בן ישראל ופועלו. לבסוף אעמיד כמה
מהטיעונים הבולטים של פרץ וגיגי אל מול עובדות היסטוריות סותרות.
עובדות רלוונטיות ורקע היסטורי
עד להקמת מדינת ישראל ב־,1948 התבסס בה "היישוב העברי", אשר הורכב ברובו
המוחלט מיהודים אשכנזים שהיגרו מארצות באירופה. מגילת העצמאות, שנכתבה
והוקראה באותה שנה, הייתה רק כותרת שניתנה למציאות הקיימת בארץ ישראל.
בשטחי הארץ כבר התפתחה מעין מיני־מדינה, שכונתה "המדינה שבדרך". התגוררו בה
כ־600 אלף יהודים – בערים, בקיבוצים ובמושבים )קימרלינג, 2004(. היו בה מפלגות
פוליטיות, מנהיגות נבחרת במוסדות נבחרים, וגם ארגוני עובדים, בתי חולים ומרפאות
של קופת חולים. במגן דוד אדום ניתנה עזרה ראשונה, תנובה סיפקה חלב, ואגד ודן
הסיעו נוסעים באוטובוסים. תלמידים למדו בבתי ספר, וסטודנטים במוסדות אקדמיים.
גם תרבות הייתה, כולל אומנות, שבאה לידי ביטוי בעיקר בתחומי הספרות והתיאטרון.
למוזיקה הייתה נוכחות שולית למדי בחברה הישראלית בשנים ההן )רגב, 2023(.
שירים במתכונת המוכרת לנו כיום, בני 3–5 דקות עם בית ופזמון, נחשבו "עממיים"
או "מוזיקה קלה". רק מעטים החזיקו מקלטי רדיו )נאור, ,2022 עמ' 110( ויכלו
להאזין לשירים נבחרים ששודרו באחת מהתוכניות הבודדות שהוקדשו לכך מדי יום
בשני ערוצי שידור – קול ישראל וגלי צה"ל. שירים אלה היו חלק מרשימת ההשמעה
המוגבלת שנרקמה ביישוב העברי, וליוותה את אזרחי המדינה החדשה בשנותיה
הראשונות, עד אמצע שנות ה־.50
ב־1950 החלה "העלייה ההמונית" של יהודים מכל תפוצות ישראל, ובמיוחד
מאירופה ומארצות האסלאם. רק כשליש מיהודי צפון אפריקה עלו בה. רוב יהודי
מרוקו הנותרים עלו לישראל מ־1955 ואילך, ובעיקר בשנות ה־.60 העלייה ההמונית
הכפילה את מספר תושבי המדינה והשפיעה בדרמטיות על תחומי חיים רבים, אבל
השפעתה פחות הורגשה בתחומי התרבות והאומנות.
ברחבי העולם כבר התפתחה באותה תקופה תעשייה של מוזיקה קלה ובידור
להמונים, עם תחנות רדיו מרובות, חברות תקליטים גדולות וסגנונות מוזיקליים
חדשים. אולם בישראל תעשיית המוזיקה הייתה מצומצמת מאד – ערוץ רדיו ממלכתי
גיליון ,27 2025־ה תונשב וידרב ילקיזומה לוקספהו תיחרזמ הקי ומומיזומומ
אחד, עוד חצי ערוץ )גלי צה"ל(, ושלוש חברות תקליטים שהפיקו תקליטי בקליט
כבדים. התקליטים נמכרו בכמויות שהתאימו לשוק מצומצם, של מי שיכלו להרשות
לעצמם לרכוש פטיפון. אבל הצרכנים העדיפו תקליטים תוצרת חו"ל על פני תקליטים
תוצרת הארץ )"תרופת פלא", 1954(.
רשימת הזמרים והזמרות הפופולריים, ה"כוכבים" של שנות ה־50 בישראל, קצרה
יחסית. יש בה רוב גדול לנשים ממוצא מזרחי, כמו לילית נגר, חנה אהרוני ויפה ירקוני.
בין הגברים בולט צדוק סביר, יליד עיראק. בראש הרשימה ניצבת שושנה דמארי, ילידת
תימן, המלכה הבלתי מעורערת של הזמר העברי וכלת פרס ישראל. דמארי החצינה
את מזרחיותה – לבשה בגדים ססגוניים שהזכירו את ארץ הולדתה, ושרה בחי"ת ועי"ן
גרוניות. למעלה ממחצית משיריה בתקופה ההיא נכתבו והולחנו במתכונת ששילבה בין
מערב למזרח, וברפרטואר שביצעה במופעים נכללו עשרות שיר
